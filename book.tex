\documentclass[oneside,10pt]{memoir}
\input{structure.tex}
\renewcommand{\contentsname}{Съдържание}

\title{Историята на другият мъдрец}
\author{Хенри Ван Дайк}

%----------------------------------------------------------------------------------------

\begin{document}

\thispagestyle{empty}
%% https://commons.wikimedia.org/wiki/File:The_Story_of_The_Other_Wise_Man_(1920),_p.73.jpg
\ThisCenterWallPaper{1}{pics/front.jpg}

\begin{tikzpicture}[remember picture,overlay]
  \node[anchor=west, color01] at (-0.5, -9.5){\thetitle};
  \node[anchor=west, color01] at (-0.5, 0.5){\theauthor};
  \node[anchor=west, font=\fontsize{3}{3}] at (-0.5, -10.5){\verb|github.com/drdv/other-wise-man|};
\end{tikzpicture}

\newpage

\begin{KeepFromToc}
  \tableofcontents
\end{KeepFromToc}

\chapter*{}

\begin{quote}
  \fontsize{8}{10}\selectfont
  Този който се стреми към рая за да спаси душата си, \\
  Може да се придържа към пътя но няма да стигне до целта си; \\
  Докато онзи който ходи в любов може и надалеч да се скита, \\
  Бог пак ще го заведе там където са благословените\footnote{
  \begin{quote}
    Who seeks for heaven alone to save his soul, \\
    May keep the path, but will not reach the goal; \\
    While he who walks in love may wander far, \\
    Yet God will bring him where the blessed are.
  \end{quote}
  }.
\end{quote}

\newpage

\chapter*{}
\emph{
\fontsize{9}{10}\selectfont
Знаете историята за Тримата Мъдреци от Изтока и как те пътуват отдалеч, за да
предложат своите дарове до яслите-люлка във Витлеем. Но чували ли сте някога
историята за Другият Мъдрец, който също вижда изгряващата звезда и тръгва да я
следва, но не пристига със своите събратя в присъствието на младенеца Исус? За
голямото желание на този четвърти поклонник и как то беше отречено и въпреки
това изпълнено в отрицанието; за многото му скитания и душевни изпитания; за
дългия път на неговото търсене и за странния начин по който намира Онзи, когото
търси -- ще разкажа историята както съм я чул на части в Залата на Мечтите, в
двореца на Човешкото Сърце.
}

\newpage

\part{Знакът в небето}
\markboth{Знакът в небето}{}

В дните, когато Август Цезар беше господар на много царе и Ирод властваше в
Йерусалим, в град Екбатана, между планините на Персия, живееше един човек на име
Артабан, мидиецът. Неговата къща беше близо до най-външната от седемте стени,
които обграждаха кралска съкровищница. От покрива си можеше да гледа над
издигащите се бойници от черно и бяло и пурпурно и синьо и червено и сребристо и
златисто, до хълмът, където летният дворец на Партските императори блестеше като
бижу в корона на седем нива.

Около домът на Артабан се простираше красива градина, плетеница от цветя и
овощни дървета, напоявани от множество потоци, спускащи се от склоновете на
Планината Оронт и озвучавана от безброй птици. Но всички цветове бледнееха в
мекия и ароматен мрак на късната септемврийска нощ и всички звуци бяха заглушени
в дълбокия чар на нейната тишина, освен пляскането на водата, като глас,
полуридаещ и полусмеещ се под сенките. Високо над дърветата блестеше слаба
светлина през покритите със завеси сводове на горната обител, където господарят
на къщата се съветваше с приятелите си.

Той стоеше до вратата, за да посрещне гостите си -- висок, тъмен мъж на около
четиресет години, с блестящи очи, поставени близо едно до друго под широкото му
чело, и строги черти, издълбани около фините му тънки устни; челото на мечтател
и устата на войник, човек с деликатни чувства, но непреклонна воля -- един от
онези които, в каквито и времена да живеят, са родени за вътрешен конфликт и
живот на търсене.

Тогата му беше от чиста бяла вълна, наметната върху туника от коприна; а бяла,
заострена шапка, с дълги ревери отстрани, лежеше върху пуснатата му черна коса.
Това беше облеклото на древното духовенство на Влъхвите\footnote{Зороастрийски
жреци от Персийската империя (``Маги'').}, наричани огнепоклонниците.

``Добре дошли!'' каза той с тихия си приятен глас, докато един след друг влизаха
в стаята, ``добре дошъл, Абдус; мир на вас, Родаспе и Тигран, и на теб татко,
Абгар. Всички сте добре дошли, тази къщата се озарява с радостта от вашето
присъствие.''

Бяха деветима мъже, различаващи се значително по възраст, но приличащи си по
богатите одежди от многоцветна коприна и по масивните златни яки около вратовете
си, обозначавайки ги като Партски благородници, и по златни кръгове с крила
почиващи на гърдите им, знакът на последователите на Зороастър.

Те заеха местата си около малък черен олтар в края на стаята, където гореше слаб
пламък. Артабан, застанал до него и размахвайки клонки от тънки
тамариски\footnote{``Barsom'': сноп свещена трева.} над огъня, го хранеше със
сухи борови съчки и благоуханни масла. Тогава той започна древното песнопение на
Ясна и гласовете на неговите спътници се присъединиха към красивите възпявания
на Ахура-Мазда:
\begin{center}
\fontsize{8}{10}\selectfont
\setlength{\leftskip}{1cm}
Почитаме Божественият Дух, \\
цялата мъдрост и доброта притежаващ, \\
Заобиколени от Светите Безсмъртни, \\
дарителите на награда и благодат. \\
Делата на Неговите ръце ни правят щастливи, \\
Неговата истина и Неговата сила споделяме. \\
Възхваляваме всички неща, които са чисти, \\
защото те са Неговото единствено Творение; \\
Мислите, които са истински, и думите \\
и дела, спечелили одобрение; \\
Те са подкрепени от Него, \\
и пред тях се прекланяме. \\
Чуй ни, о, Мазда! Ти живееш \\
в истина и в небесна радост; \\
Очисти ни от лъжата и пази ни \\
от злото и робуването на греха; \\
Излей светлината и радостта от Твоят живот \\
върху нашия мрак и тъга. \\
Освети нашите градини и ниви, \\
Освети нашата работа и лъкатушене; \\
Освети цялата човешка раса, \\
Вярващи и невярващи; \\
Освети ни сега през нощта, \\
Освети ни сега с Твоята мощ, \\
Пламъкът на нашата свята любов \\
и песента на нашето поклонение, приемащ.
\end{center}

Огънят се издигаше с песнопението, пулсиращо, сякаш беше направен от музикален
пламък, докато хвърли ярка светлина през целото помещение, разкривайки неговата
простота и великолепие.

Подът беше положен с тъмносини плочки с бели жилки; пиластри от усукано сребро
се открояваха на фона на сините стени; Клеристория\footnote{Висока част от
стена, с прозорци над нивото на очите (``Clerestory'').} от прозорци със
закръглени сводове над които беше окачена лазурна коприна; сводестият таван беше
настилка от сапфири, като небесата в своята чистота, осеяни със сребърни звезди.
От четирите ъгъла на покрива висяха четири златни магически колела, наричани
езиците на боговете. В източния край, зад олтара, имаше два тъмночервени стълба
от порфир; над тях трегер от същия камък, върху който беше изсечена фигурата на
крилат стрелец, със стрела поставена на тетивата и обтегнат лък.

Вратата между колоните, която се отваряше към терасата на покрива, беше покрита
с тежка завеса с цвят на зрял нар, избродиран с безброй златни лъчи, изстрелващи
се нагоре от пода. Всъщност стаята беше като тиха, звездна нощ, цялата лазурна и
сребриста, сияеща на изток с розовото обещание на зората. Тя беше, както трябва
да бъде къщата на един мъж, израз на характера и духа на господарят.

Когато песента приключи, той се обърна към приятелите си и ги покани да седнат
на дивана в западния край на стаята.

``Дойдохте тази вечер,'' каза той, оглеждайки кръга, ``по моя покана, като верни
ученици на Зороастър, да подновите вашето поклонение и разпалите отново вярата
си в Бога на Чистотата, като този огън който се разгаря на олтара. Ние се
покланяме не пред огъня, а пред Този, от който това е избраният символ, защото е
най-чистото от всички сътворени неща. То ни говори за някой, който е Светлина и
Истина. Не е ли така, татко?''

``Добре казано, сине мой,'' отговори почитаният Абгар. ``Просветените никога не
са идолопоклонници. Те повдигат воала на формата и влизат в светилището на
реалността и нова светлина и истина идват при тях непрекъснато чрез старите
символи.'' ``Чуйте ме тогава, отец мой и приятелите мои,'' каза Артабан много
тихо, ``докато ви разказвам за новата светлина и истина, които дойдоха при мен
чрез най-древните от всички знаци. Заедно търсихме тайните на природата и
изучавахме лечебните свойства на водата, огъня и растенията. Чели сме също и
книгите с пророчества, в които бъдещето е мъгливо предсказано с думи, които са
трудни за разбиране. Но най-висшето от всички учения е познанието за звездите.
Да проследиш пътят им означава да разплетеш нишките на мистерията на живота от
началото до края. Ако можехме да ги следваме безгрешно, нищо нямаше да бъде
скрито от нас. Но не е ли все още непълно познанието ни за тях? Нима няма още
много звезди отвъд нашия хоризонт -- светлини, които са познати само на
обитателите на далечната южна земя, сред дърветата с подправки на Пунт и
златните мини на Офир?''

Сред слушателите се разнесе шепот на съгласие.

``Звездите,'' каза Тигран, ``са мислите на Вечния. Те са безброй. Но мислите на
човека могат да се преброят, като годините на живота му. Мъдростта на Влъхвите е
най-великата от всички мъдрости на земята, защото познава собственото си
невежество. И това е тайната на властта. Ние караме хората винаги да търсят и да
чакат нов изгрев. Но ние самите знаем, че тъмнината е равна на светлината и че
конфликтът между тях никога няма да приключи.''

``Това не ме удовлетворява,'' отвърна Артабан, ``защото, ако чакането трябва да
продължи вечно, ако то не може да бъде възнаградено, тогава не би било мъдрост
да гледаш и чакаш. Трябва да станем като онези нови учители на гърците, които
казват, че няма истина и че единствените мъдреци са онези, които прекарват
живота си в откриване и разобличаване на лъжите, в които светът е вярвал. Но
новият изгрев със сигурност ще дойде в определеното време. Не ни ли казват
нашите собствени книги, че това ще се случи и че хората ще видят блясъка на
голяма светлина?''

``Вярно е,'' каза гласът на Абгар; ``всеки верен ученик на Зороастър познава
пророчеството на Авеста и носи словото в сърцето си. <<В онзи ден Сосиош
Победителят ще се въздигне от многобройните пророци в източната страна. Около
него ще блести могъща светлина и той ще направи живота вечен, нетленен и
безсмъртен, а мъртвите ще възкръснат.>>''

``Това е мрачно пророчество,'' каза Тигран, ``и може би никога няма да го
разберем. По-добре е да вземем предвид нещата, които са близо под ръка, и да
увеличим влиянието на Влъхвите в собствената им страна, вместо да търсим някой,
който може да е непознат и на когото трябва да преотстъпим властта си.''

Останалите сякаш одобряваха тези думи. Мълчаливо усещане за съгласие се
проявяваше между тях; погледите им откликваха с този смътен израз, който винаги
следва, когато говорещият е изказал мисълта, която се е криела в сърцата на
неговите слушатели. Но Артабан се обърна към Абгар със сияние на лицето си и
каза:

``Татко, пазил съм това пророчество в тайното място на душата си. Религия без
голяма надежда би била като олтар без жив огън. И сега пламъкът гори по-ярко, и
под светлината му прочетох непознати вести, които също са доишли от извора на
Истината и говорят дори още по-ясно за издигането на Победоносния в неговия
блясък.''

Той извади от пазвата на туниката си два малки свитъка от фин лен, с послания
върху тях, и ги разгърна внимателно на коляното си.

``В годините, които са изгубени в миналото, много преди да дойдат нашите предци
в земите на Вавилон, е имало мъдреци в Халдея, от които първите от Влъхвите са
научили небесните тайни. И от тези, Валаам синът на Веор е бил един от
най-могъщите. Чуйте думите на неговото пророчество: <<Ще изгрее звезда от Яков и
ще се въздигне скиптър от Израел.>>''

Устните на Тигран се свиха надолу с презрение, когато той каза:

``Юда беше пленник при водите на Вавилон и синовете на Яков бяха в робство на
нашите царе. Племена на Израел са разпръснати по планините като изгубени овце и
от малкото останали да обитават Юдея под игото на Рим, няма да се издигне нито
звезда, нито скиптър.''

``И въпреки това,'' отговори Артабан, ``Даниил евреинът, могъщият тълковател на
сънища, съветникът на царе, мъдрият Валтасар, беше най-почитан и любим на нашия
велик цар Кир. Неоспорим пророк и четец на Божиите мисли, Даниил се доказа пред
нашия народ. И това са думите, които той написа.'' (Артабан прочете от вторият
свитък:) ``<<И така, знай и разбери, че от излизането на заповедта да се съгради
отново Йерусалим до княза Месия ще бъдат седем седмици и шейсет и две
седмици>>''.

``Но, сине мой,'' каза със съмнение Абгар, ``това са мистични числа. Кой може да
ги тълкува, или кой може да намери ключа, който ще отключи техният смисъл?''

Артабан отговори: ``Беше показано на мен и на тримата ми другари сред Влъхвите
-- Каспар, Мелхиор и Балтазар. Търсихме в древните плочи на Халдея и изчислихме
времето. Пада се тази година. Изучавахме небето и през тази пролет видяхме две
от най-големите звезди да се приближават една до друга в знака на Рибата, който
е домът на евреите. Там видяхме и нова звезда, която свети една нощ и след това
изчезна. Сега отново двете големи планети се срещат. Тази нощ е тяхното
съединение. Тримата ми братя гледат от древния храм на Седемте Сфери, в Борсипа,
във Вавилон, а аз гледам от тук. Ако звездата се покаже отново, те ще ме чакат
десет дни в храма и тогава ще тръгнем заедно към Йерусалим, за да видим и да се
поклоним пред обещаният, който ще се роди Цар на Израел. Вярвам, че знамението
ще дойде. Приготвих се за пътуването. Продадох къщата си и имуществото си и
купих тези три бижута -- сапфир, рубин и перла -- за да ги занеса като дар за
Царя. И ви моля да дойдете с мен на поклонението, за да се радваме заедно когато
намерим принца, който е достоен да му бъде служено.''

Докато говореше, той пъхна ръка в най-вътрешната гънка на пояса си и извади три
големи скъпоценни камъка -- един син като част от нощното небе, един по-червен
от изгряващ слънчев лъч, и един чист като върха на снежна планина по здрач -- и
ги положи върху разпръснатите ленени свитъци пред себе си.

Но приятелите му гледаха със странни и чужди очи. Воал на съмнение и недоверие
се появи на лицата им, като мъгла, пълзяща от блатата, за да скрие хълмовете. Те
се спогледаха с израз на учудване и съжаление, както тези, които са слушали
невероятни истории, разказа на един дивак или предложение за невъзможно
начинание.

Най-накрая Тигран каза: ``Артабан, това е суетен сън. Идва от прекомерно
вглеждане в звездите и подхранването на възвишени идеи. Би било по-мъдро да се
инвестира време в събиране на пари за новият храм на огъня в Чала. Никой крал
никога няма да се издигне от разбитата раса на Израел и никога няма да дойде
край на вечната борба между светлината и мрака. Този който го търси, е
преследвач на сенки. Сбогом.''

И друг каза: ``Артабан, не съм запознат с тези неща и службата ми на пазител на
кралското съкровище ме обвързва тук. Това търсене не е за мен. Но ако трябва да
го следваш, успех.''

И друг каза: ``В моята къща спи нова булка, и аз не мога нито да я оставя, нито
да я вземете със себе си на такова странно пътуване. Това търсене не е за мен.
Но нека твоите стъпки са успешни, където и да отидеш. На добър час.''

И друг каза: ``Аз съм болен и негоден за трудности, но има мъж сред моите слуги,
които ще изпратя с теб когато тръгнеш, за да ми донесе известие как се
справяш.''

Но Абгар, най-възрастният и този, който обичаше Артабан най-много, остана след
като другите си тръгнаха, и каза с тъга: ``Сине мой, може би светлината на
истината е в този знак, който се е появил в небесата и тогава той със сигурност
ще води към Принца и могъщият блясък. Или може да се окаже, че е само сянка на
светлината, както каза Тигран, и тогава този, който я следва, ще има само дълго
поклонение и безрезултатно търсене. Но е по-добре да следваш дори сянката на
най-доброто, отколкото да се задоволяваш с най-лошото. А тези, които искат да
видят прекрасни неща, често трябва да са готови да пътуват сами. Твърде стар съм
за това пътуване, но сърцето ми ще бъде спътник на поклонението денем и нощем и
ще знам краят на твоето търсене. Върви си с мир.''

Така един по един те излязоха от лазурните покои със сребърни звезди, и
Артабан остана в усамотение.

Той събра скъпоценностите и ги постави обратно в пояса си. Дълго време стоя и се
взира в пламъка който мъждукаше и изгасна върху олтара. После прекоси залата,
вдигна тежката завеса и между мрачните червени колони от порфир излезна на
терасата на покрива.

Трепетната възбуда по земята, преди тя да се събуди от нощният си сън вече беше
започнала и хладният вятър, който предвещава зората се спускаше надолу по
високите заснежени дерета на Планината Оронт. Птици, полусъбудени, пълзяха и
чуруликаха между шумящите листа и мирисът на узряло грозде идваше на кратки
повеи от беседките.

Далеч над източната равнина бяла мъгла се простираше като езеро. Но където
далечният връх Загрос назъбваше западния хоризонт, небето беше ясно. Юпитер и
Сатурн се търкаляха заедно като капки бледен пламък на път да се слеят в едно.

Докато Артабан ги наблюдаваше, ето, лазурна искра се роди от тъмната бездна,
оформяща се с цветисто великолепие в пурпурна сфера издигаща се спираловидно
през жълто-оранжеви лъчи до състояние на бяло сияние. Малка и безкрайно
отдалечена, но същевременно перфектна във всяка част тя пулсираше в огромния
купол, сякаш трите бижута в пазвата на Влъхвата се бяха смесили и превърнали в
живо сърце от светлина. Той наведе глава и покри челото си с ръце.

``Това е знакът,'' каза той. ``Царят идва и аз ще отида да се срещна него.''

\part{При реките на Вавилон}
\markboth{При реките на Вавилон}{}

През цялата нощ Васда, най-бързият от конете на Артабан, чака оседлана и
обуздана в своя бокс, потупвайки земята нетърпеливо и разтърсвайки юздите си,
сякаш споделяща стремежа къв целта на господаря си, въпреки че не знаеше
значението ѝ.

Преди птиците напълно да са дастигнали до силното си, високо, радостно пеене на
сутрешна песен, преди бялата мъгла да започне лениво да се вдига от полята,
другият мъдрец беше на седлото и яздеше бързо по високият път, който заобикаляше
основата на Планината Оронт на запад.

Колко близко, колко интимно е другарството между мъжа и неговия любим кон на
дълго пътуване. То е тихо, необятно приятелство, общуване отвъд нуждата от думи.
Те пият от едни и същи крайпътни извори, и спят под същите звезди пазители.
Заедно усещат покоряващото заклинание на падащата нощ и разгарящата се радост от
зората. Господарят споделя вечерята си с гладния си спътник и усеща меките,
влажни устни да галят дланта на ръката му, докато се затварят над залъка хляб.
Под сивата зора той се събужда в своя бивак от нежното раздвижване на топъл,
сладък дъх върху спящото си лице и гледа нагоре в очите на своя верен спътник,
готов и очакващ дневният труд. Сигурно е, освен ако не е езичник и невярващ, с
каквото и име да зове своят Бог, той ще Му благодари за тази безгласна симпатия,
за тази няма привързаност и сутрешната му молитва ще бъде за двойна благословия
-- Боже, благослови и двама ни, пази нозете ни от подхлъзване и душите ни от
гибел!

И тогава, през пронизителния сутрешен въздух, бързите копита бият тяхната буйна
музика по пътя, отмерваща пулсирането на две сърца, които се движат със същото
нетърпеливо желание -- да превъзмогнат пространствата, да премахнат
разстоянията, да постигнат целта на пътуването.

Артабан трябва да язди наистина мъдро и добре, ако желае да спази уречения час с
другите Влъхви; тъй като маршрутът беше сто и петдесет
парасанга\footnote{Древно-персийска мярка за разстояние (1 парасанг $\approx$
3.9 -- 4.6 км).} и петнадесет беше максимумът, който можеше да измине за един
ден. Но той познаваше силата на Васда и напредваше без тревога, изминавайки
определеното разстояние всеки ден, макар че трябваше да пътува до късно през
нощта и сутрин много преди изгрев слънце.

Мина по кафявите склонове на Планината Оронт, набраздени от скалните течения
на стотици потоци.

Той прекоси равнините на Нисеите, където знаменитите стада коне, хранещи се на
широки пасища, тръскаха глави към приближаващата Васда и препускаха надалеч с
грохота на много копита, а от блатистите ливади внезапно се издигаха ята диви
птици, които се въртяха в големи кръгове с размахването на безброй блестящи
крила издавайки пронизителни писъци на изненада.

Той прекоси плодородните полета на Конкабар, където прахът от харманите
изпълваше въздуха със златиста мъгла, наполовина скривайки огроменият храм на
Астарта с неговите четиристотин колони.

В Багистан, сред богатите градини, напоявани от фонтани от скалите, той погледна
нагоре към планината, издигнала огромното си грубо чело над пътя, и видя
фигурата на Цар Дарий, който тъпче падналите си врагове, и гордия списък на
неговите войни и завоевания, издълбан високо върху лицето на вечната скала.

Над много студени и пусти проходи, пълзейки болезнено през пометените от вятъра
рамене на хълмовете; надолу по много черни планински клисури, където реката
бучеше и препускаше пред него като див водач; през много усмихнати долини, с
тераси от жълт варовик, пълни с лозя и плодови дървета; през дъбовите гори на
Карин и тъмните Порти на Загрос, оградени от пропасти; в древния град Чала,
където хората на Самария са били държани в плен отдавна; и отново на открито
през огромният планински проход, изсечен през обкръжаващите хълмове, където видя
образа на Върховния Жрец на Влъхвите, изваян на стената от скала, с вдигната
ръка, сякаш за да благослови столетия от поклонници; покрай входа на тясното
дефиле, изпълнено от край до край с овощни градини от праскови и смокини, през
които реката Гинд се спускаше пенлива, за да го посрещне; над широките оризови
полета, където есенните изпарения разстилат смъртоносните си мъгли; по течението
на реката, под трепетни сенки на топола и тамаринд, сред южните хълмове; и навън
върху равнината, където пътят минаваше прав като стрела през стърнища и
пресъхнали ливади; покрай град Ктесифон, където властваха Партските императори,
и огромния метрополис Селевкия, който Александър построи; през завихрените
наводнения на Тигр и множеството канали на Ефрат, течащи в жълто през
царевичните земи -- Артабан продължаваше напред, и накрая пристигна в нощта на
десетия ден под разрушените стени на многолюдния Вавилон.

Васда беше почти изнемощяла и той с удоволствие би влезнал в града, за да намери
почивка и освежение за себе си и за нея. Но знаеше, че остават още три часа път
до Храма на Седемте Сфери и трябва да стигне до полунощ, за да завари чакащите
си другари. Така че той не спря, а продължи да язди неотклонно през
стърнищата.

Горичка от финикови палми образуваше остров от мрак в бледожълтото море.
Навлизайки в сянката, Васда намали темпото и започна да избира пътя си
по-внимателно.

Нещо в тъмното в далечината изглежда я притесяваше. Тя надуши някаква опасност
или трудност; в сърцето ѝ обаче не се таеше желание да я избегне -- а само да
бъде подготвена за нея и да я посрещне решително, както трябва да направи един
добър кон. Горичката беше близо и тиха като гробница; листата не шумяха, птиците
не пееха.

Тя опипваше деликатно стъпките пред себе си, навела глава, пърхаше от време на
време с безпокойство. Внезапно, издаде звук на тревога и ужас и застана
неподвижно, трепереща със всеки мускул, пред тъмен обект в сянката на последната
палма.

Артабан слезна. Бледата звездна светлина разкри формата на човек, който лежи от
другата страна на пътя. Неговото скромно облекло и очертанията на изтощеното му
лице показваха, че той вероятно е един от бедните еврейски изгнаници, много от
които все още живееха в околността. Пребледнялата му кожа, суха и жълта като
пергамент, носеше белега на смъртоносната треска, която опустошаваше блатните
региони през есента. Леденината на смърта беше в тънката му ръка и когато
Артабан я пусна, тя се свлече безучастно върху неподвижните гърди.

Той се извърна с чувство на съжаление, оставяйки тялото на това странно
погребение, което Влъхвите смятат за най-подходящо -- погребението на пустинята,
от което каните и лешоядите се издигат с тъмни крила, а хищните зверове се
измъкват крадешком, оставяйки само купчина бели кости в пясъка.

Но когато се обърна, дълга, слаба, призрачна въздишка излезна от устните на мъжа.
Кафявите, костеливи пръсти се затвориха конвулсивно върху крайчеца на робата на
Влъхвата и го задържаха здраво.

Сърцето на Артабан подскочи до гърлото му, но не от страх, а от безмълвно
негодувание към натрапчивостта на това непланирано забавяне. Как би могъл да
остане тук в тъмнината да съдейства на умиращ непознат? Какви претенции можеше
да има тази незначителна частица от човешки живот към неговото състрадание или
неговият дълг? Ако се забавеше дори и за час, той едва ли щеше да стигне до
Борсипа в уреченото време. Спътниците му биха помислили, че се е отказал от
пътуването. Щяха да отидат без него. Неговото търсене щеше да се провали.

Но ако продължи сега, човекът със сигурност щеше да умре. Ако той остане,
животът може би ще се завърне. Духът му пулсираше и трептеше от неотложността на
ситуацията. Трябва ли да рискува голямата награда на своята божествена вяра
заради една единствена проява на човешка любов? Трябва ли да се отклони, макар и
за миг, от следването на звездата, за да даде чаша студена вода на беден,
загиващ Евреин?

``Боже на истината и чистотата,'' молеше се той, ``насочи ме в светия път, път
на мъдрост, който само Ти познаваш.''

После се обърна към болния. Разхлаби хватката на ръката му и го положи на малък
насип в основата на палмата. Отпусна плътните пластове на тюрбана и отвори
дрехата над хлътналите гърди. Донесе вода от един от малките канали наблизо и
навлажни челото и устата на страдащия. Смеси едно от онези прости, но ефикасни
лекарства, които винаги носеше в пояса си -- тъй като Влъхвите бяха лекари,
както и астролози -- и го изля бавно между безцветните устни. Час след час той
се грижеше за него, както може да направи само умел лечител; и най-после силата
на мъжа се върна; той седна и се огледа наоколо.

``Кой сте вие?'' каза той на грубия местен диалект ``защо ме намерихте тук и
върнахте живота ми?''

``Аз съм Артабан Влъхвата от град Екбатана и съм тръгнал към Йерусалим в търсене
на този, който ще се роди Цар на Евреите, велик Принц и Избавител на всички
хора. Не смея да отлагам повече пътуването си, защото керванът, който ме чака,
може да замине без мен. Но вижте, ето всичкия хляб и вино които са ми останали,
а ето и отвара от лечебни билки. Когато силата ви се възстанови, ще можете да
намерите домовете на Евреите сред къщите на Вавилон.''

Евреинът вдигна тържествено треперещите си ръце към небето.

``Нека Богът на Авраам, Исак и Яков благослови и подпомогне пътуването на
милостивия и да го заведе в мир до желаното му убежище. Но изчакай; нямам какво
да ти дам в замяна -- само това: мога да ти кажа, къде трябва да бъде търсен
Месията. Защото нашите пророци са казали, че той трябва да се роди не в
Йерусалим, а във Витлеем на Юда. Нека Господ те заведе в безопасност на това
място, защото си се смилил над болните.''

Вече беше доста след полунощ. Артабан яздеше припряно, а Васда, възстановена от
кратката почивка, тичаше ненаситно през тихата равнина и преплува каналите на
реката. Тя даваше всичко от себе си и бягаше над земята като газела.

Но навлизайки в последният етап на пътуването, с първите слънчеви лъчи, сянката
ѝ я надбяга. А очите на Артабан тревожно оглеждайки голямата могила на Нимрод и
Храма на Седемте Сфери, не виждаше и следа от приятелите си.

Многоцветните тераси от черно, оранжево, червено, жълто, зелено, синьо и бяло,
разбити от конвулсиите на природата и разпадащи се под неспирните удари на
човешко насилие, все още блестяха като порутена дъга в утринната светлина.

Артабан бързо заобиколи хълма, слезна от Васда и се изкачи на най-високата
тераса, гледайки на запад.

Необятната пустош на блатата се простираше до хоризонта и границата на
пустинята. Водни бикове стояха до застоялите мочурища, а чакали дебнеха в
ниските храсти; но нямаше и следа от кервана на мъдреците, наблизо или надалеч.

На ръба на терасата той видя малка пирамида от счупени тухли и под тях парче
пергамент. Той го вдигна и прочете: ``Изчакахме до след полунощ и не можем да
отлагаме повече. Отиваме да намерим Царя. Последвай ни през пустинята.'' Артабан
седна на земята и покри главата си в отчаяние.

``Как мога да прекося пустинята,'' каза той, ``без храна и с изнемощял кон?
Трябва да се върна във Вавилон, да продам сапфира и да купя керван камили и
провизии за пътуването. Може никога да не настигна приятелите си. Само Бог
милостивият знае дали няма да пропусна да видя Царя, защото се забавих да покажа
милост.''

\part{В името на едно малко дете}
\markboth{В името на едно малко дете}{}

\part{По скрития път на тъгата}
\markboth{По скрития път на тъгата}{}

\part{Перла на висока цена}
\markboth{Перла на висока цена}{}

\end{document}
